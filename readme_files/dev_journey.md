# رحلة تطوير البوت من الصفر

## مرحلة تجميع المتطلبات
دي بالنسبة ليا كانت المرحلة الأول وبكل بساطة بكتب انا عايز البوت يعمل ايه الوظائف الرئيسية
وبنقسم ونرتبهم ب حسب الأولولية
### متطلبات البوت :

1. متابعة تسجيل الإنجازات الأسبوعية والدراسية للمستخدم
2. تسجيل الإنجازات الخاص ب المستخدم تكون نقاط تعكس مدى الاستمرارية الخاص بيها
3. وجود وضعين الوضع العادي و الوضع الجاد الوضع الجاد في حالة عدم تسجيل الإنجاز الاسبوعي لعدت اسابيع يطرد المستخدم
4. الوضع الجاد يحصل على نقاط أعلى
5. وجود خاصية ارسال الاشعارات في الخاص
6. يكون في تذكير قبل نهاية الأسبوع للإنجازات الأسبوعية
7. أرسال تقرير أسبوعي ب الإنجازات الخاص ب المستخدم على الخاص
8. تجميع رسائل الإنجازات في ملف خاص لتدريب نموذج ذكاء اصطناعي

## مرحلة تقسيم المتطلبات
في المرحلة دي بناخد كل متطلب بشكل منفصل وبنقسموا من تاني لخطوات برمجية
ف مثلاً المتطلب الأول
###  متابعة تسجيل الإنجازات الأسبوعية والدراسية للمستخدم : 

1. المستخدم يبعت الإنجاز الخاص بيه للتلجرام
2. التلغرام يبعت للسيرفر المحلي
3. السيرفر يبعت للبوت
4. البوت يتأكد من الرسالة إذا كانت إنجاز ول لا
5. إذا كان مش انجاز يبعت رسالة لنفس المسار ب انه مش إنجاز مع وصف الرسالة المقبولة
6. إذا كان إنجاز البوت يبعت للداتا بيز تسجل أن المستخدم عمل الإنجاز و تزود نقاطوا
7. الداتا بيز تبعت للبوت اسم المستخدم وعدد النقاط الحالية
8. البوت يبعت للسيرفر رسالة تأكيد التسجيل مع اسم المستخدم وعدد النقاط المضافة ونقاطوا الحالية
9. بعدين السرفر يبعت الرسالة للتلجرام
10. واخيراً الرسالة توصل للتلجرام
11. بعدين الرسالة توصل للمستخدم

من هنا عندنا الوضح اننا وقت ما نروح نكتب الكود علشان نبني الخطوات دي يبق القدرة نبنيهم بسرعة بدون تشتت 
نفس الوضع بالنسبة لكل المطلبات بنعمل التقسيم ده

## تحويل خطوات البناء لرسم توضيحي
المرحلة دي بنزيد الوضوح اكتر عن طريق اننا نبني مخطط يعكس الخطوات لكل متطلب اللي عملنها فوق 
ك مثال :
###  متابعة تسجيل الإنجازات الأسبوعية والدراسية للمستخدم : 
<img width="1042" alt="data flow diagram" src="/resource/data_flow_1.jpg">


## بناء معمارية النظام
في المرحلة دي بفكر في الأجزاء الكبيرة الخاص ب النظام وطريقة اتصالهم ببعض بعدين بنرسم مخطط يعكس الكلام ده
ك مثال :
###
<img width="1042" alt="system architect diagram" src="/resource/system_architect.png">